БІЛОКРИНИЦЬКА СІЛЬСЬКА РАДА
вісімнадцята чергова сесія восьмого скликання
Р І Ш Е Н Н Я
22 грудня 2022 року	 № 997
с. Біла Криниця
Рівненського району Рівненської області
Про відмову у затвердженні проєкту землеустрою щодо відведення земельної ділянки та передачі у власність земельної ділянки громадянину Дячуку Василю В’ячеславовичу
Розглянувши заяву громадянина Дячука Василя В’ячеславовича від 04.02.2022 за №71/04-03/22 та долучені матеріали, керуючись частиною 2 статті 19 Конституції України, статтями 26, 33 Закону України „Про місцеве самоврядування в Україні”, статтями 116, 118, 121, 125, 126, 186, підпунктом 5 пункту 27 розділу Х «Перехідні положення» Земельного кодексу України, за погодженням постійної комісії з питань архітектури, містобудування, землевпорядкування та екологічної політики, сесія сільської ради
В И Р І Ш И Л А:
1. Відмовити громадянину Дячуку Василю В’ячеславовичу у затвердженні проєкту землеустрою щодо відведення земельної ділянки та передачі у власність земельної ділянки для ведення особистого селянського господарства площею 0,2890 гектара (кадастровий номер 5624680700:03:009:0179), що розташована в с.Антопіль на території Білокриницької сільської ради Рівненського району Рівненської області з наступної підстави.
Відповідно до підпункту 5 пункту 27 розділу Х «Перехідні положення» Земельного кодексу України під час дії воєнного стану земельні відносини регулюються з урахуванням таких особливостей: безоплатна передача земель державної, комунальної власності у приватну власність, надання дозволів на розроблення документації із землеустрою з метою такої безоплатної передачі, розроблення такої документації забороняється.
2. Контроль за виконанням даного рішення покласти на постійну комісію з питань архітектури, містобудування, землевпорядкування та екологічної політики сільської ради.
Сільський голова Тетяна ГОНЧАРУК
image1.png