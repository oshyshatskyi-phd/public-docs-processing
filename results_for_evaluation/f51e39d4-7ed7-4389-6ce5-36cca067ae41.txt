Україна
ДРАГІВСЬКА СІЛЬСЬКА РАДА
Хустського району Закарпатської області
XIII сесія VIII – скликання
РІШЕННЯ
Від 20 грудня 2021 р № 594
с.Драгово
Про зміну назви комунального закладу
Відповідно до статті 26 Закону України «Про місцеве самоврядування в Україні», керуючись статтями 89, 90 Цивільного кодексу України, статтею 78 Господарського кодексу України, Законом України «Про державну реєстрацію юридичних осіб, фізичних осіб-підприємців та громадських формувань», з метою приведення назви у відповідність до основного виду діяльності закладу, сесія Драгівської сільської ради вирішила:
1. Змінити назву Сільського будинку культури села Драгово (код ЄДРПОУ – 38816163) на комунальний заклад «Центр культури, дозвілля, спорту та туризму» Драгівської сільської ради Хустського району Закарпатської області.
2. Затвердити Статут Комунального закладу «Центр культури, дозвілля, спорту та туризму» Драгівської сільської ради Хустського району Закарпатської області у новій редакції згідно з додатком.
3. Начальнику відділу освіти, культури, молоді, спорту та туризму ВК Драгівської сільської ради здійснити відповідні заходи державної реєстрації щодо змін, пов’язаних з новою редакцією Статуту.
4. Делегувати повноваження виконавчому комітету Драгівської сільської ради в подальшому затверджувати зміни до статуту та штатного розпису комунального закладу «Центр культури, дозвілля, спорту та туризму» Драгівської сільської ради Хустського району Закарпатської області.
5. Змінити адресу (рішення №39 від 10 червня 2016р “Про перейменування вулиць с. Драгово”) з вул.Леніна,101 на адресу вул.Центральна,101, с.Драгово, Хустський район, Закарпатська область.
6. Контроль за виконанням рішення покласти на постійну депутатську комісію сільської ради із гуманітарних питань.
	
СІЛЬСЬКИЙ ГОЛОВА 					 М. ДОВГАНИЧ
image1.png