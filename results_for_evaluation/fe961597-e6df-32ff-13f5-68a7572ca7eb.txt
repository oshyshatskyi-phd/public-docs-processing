У К Р А Ї Н А
БОЛГРАДСЬКА МІСЬКА РАДА
ОДЕСЬКОЇ ОБЛАСТІ
П’ятдесята сесія VIIІ скликання
РІШЕННЯ
Про перейменування вулиці Суворова села Оксамитне
та присвоєння їй ім’я Сергія Манулова
У зв’язку з військовою  агресією російської федерації проти України, з метою увічнення пам’яті загиблих учасників війни з російськім агресором та вдячності всім, хто виборював та виборює незалежність і цілісність країни, позбавлення від радянського минулого та зв’язків з країною-агресором, імперських та радянських ідеологій, враховуючи Звернення депутатів Болградської міської ради Одеської області VIII скликання про засудження агресії російської федерації та підтримку територіальної цілісності й незалежності України, затвердженого рішення Болградської міської ради від 28.04.2022 року № 1156-VIIІ, відповідно до Постанови Кабінету Міністрів України від 24.10.2012 року № 989 «Про затвердження Порядку проведення громадського обговорення під час розгляду питань про присвоєння юридичним особам та об’єктам права власності, які за ними закріплені, об’єктам права власності, які належать фізичним особам, імен (псевдонімів) фізичних осіб, ювілейних та святкових дат, назв і дат історичних подій», керуючись Законом України «Про присвоєння юридичним особам та об’єктам права власності імен (псевдонімів) фізичних осіб, ювілейних та святкових дат назв і дат історичних подій», Законом України «Про правовий режим воєнного стану», Законом України «Про місцеве самоврядування в Україні»,
МІСЬКА РАДА
ВИРІШИЛА:
1. Перейменувати вулицю Суворова в селі Оксамитне Болградського району Одеської області та присвоїти їй ім’я Сергія Манулова.
2. Фінансування витрат, пов’язаних із демонтажем покажчиків вулиці, придбанням та монтажем покажчиків з новою назвою, здійснити за рахунок коштів бюджету Болградської міської територіальної громади.
3. Відділу містобудування та архітектури, будівництва, житлово-комунального господарства та державного архітектурно-будівельного контролю Болградської міської ради Одеської області надати державному підприємству «Національні інформаційні системи» відомості щодо перейменування вулиці з метою внесення даних до Державних реєстрів Міністерства юстиції України.
4. Контроль за виконанням цього рішення покласти на постійну комісію з питань прав людини, законності, депутатської діяльності, етики та регламенту (ПК-1) та на постійну комісію з питань комунальної власності, житлово-комунального господарства, енергозбереження, транспорту, сільського господарства будівництва, архітектури, охорони пам’яток, історичного середовища, планування та благоустрою території (ПК-4).
Міський голова
Сергій ДИМИТРІЄВ
№ 1461-VIIІ
23.02.2023 р.
МО 6 08.03.23