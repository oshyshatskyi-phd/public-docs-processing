БОБРОВИЦЬКА МIСЬКА РАДА
Чернігівської області
(ТРИДЦЯТЬ П’ЯТА СЕСІЯ ВОСЬМОГО СКЛИКАННЯ)
Р I Ш Е Н Н Я

22 травня 2024 року м. Бобровиця № 2072-35/VIII
Про перейменування вулиць
в с. Петрівка
Відповідно до статті 26 Закону України «Про місцеве самоврядування в Україні», рішення виконавчого комітету Бобровицької міської ради від 20.05.2022 року №109 «Про комісію з питань найменування (перейменування) вулиць, інших об’єктів підвідомчої території Бобровицької міської ради» (із змінами, внесеними згідно з рішенням виконавчого комітету Бобровицької міської ради від 29.06.2022 року №130), розглянувши клопотання старости Петрівського старостинського округу Миколи Малашти, беручи до уваги вимогу громадськості про повернення історичних назв вулиць села Петрівка, враховуючи рекомендації комісії з питань найменування (перейменування) вулиць, інших об’єктів підвідомчої території Бобровицької міської ради, з урахуванням обговорення на засіданні постійної комісії, міська рада вирішила:
1.Перейменувати вулиці в с. Петрівка згідно з переліком:
вулицю Андрія Близнюка - на вулицю Друга сотня;
вулицю Братів Моренко (Моренків) - на вулицю П’ята сотня;
вулицю Перемоги – на вулицю Сьома сотня.
2.Оприлюднити рішення на офіційному сайті Бобровицької міської ради.
3.Контроль за виконанням рішення покласти на постійну комісію міської ради з питань фінансів, бюджету, соціально-економічного розвитку, містобудування, житлово-комунального господарства та місцевого самоврядування.
	В.о.міського голови
	 Геннадій ІВАНЮК
image1.wmf