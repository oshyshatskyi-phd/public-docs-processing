ГОРОХІВСЬКА МІСЬКА РАДА
ЛУЦЬКОГО РАЙОНУ ВОЛИНСЬКОЇ ОБЛАСТІ
ДВАДЦЯТЬ ЧЕТВЕРТА СЕСІЯ ВОСЬМОГО СКЛИКАННЯ
РІШЕННЯ
08 червня 2022 року м.Горохів №24-11/2022
Про перейменування вулиць
Горохівської територіальної громади
Керуючись п.1 ст.37, ст.59 Закону України «Про місцеве самоврядування в Україні, у зв’язку з військовою  агресією російської федерації проти України, враховуючи колективне звернення жителів громади № Ко-100 від 03.06.2022року та № Ко-101 від 03.06.2022року та рекомендації постійної комісії з питань освіти, охорони здоров’я, культури, спорту, духовного відродження та соціального захисту населення,прав людини, законності, депутатської діяльності, етики та регламенту, міська рада
ВИРІШИЛА:
1. Перейменувати вулиці в Скобелківському старостинському окрузі:
- вулицю Московська у селі Озерці Луцького району Волинської області на вулицю Незалежності;
- вулицю Комсомольська у селі Рачин Луцького району Волинської області на вулицю Миру;
- вулицю Жовтнева у селі Рачин Луцького району Волинської області на вулицю Набережна.
2. Перейменування вулиць провести без зміни поштових номерів житлових будинків, установ та споруд.
3. Здійснити в установлені законодавством терміни організаційно-правові заходи щодо виконання пункту 1 цього рішення.
4.Контроль за виконанням цього рішення покласти на комісію міської ради з питань освіти, охорони здоров’я, культури, спорту, духовного відродження та соціального захисту населення, прав людини, законності, депутатської діяльності, етики та регламенту.
Міський голова

Віктор ГОДИК